---
layout: lesson
tags: ['lesson', 'module 3']
lessonNo: 19
metaTitle: Lektion 19 - Transitive udsagnsord
onPageTitle: Lektion 19
---
I denne lektion går vi tilbage til at tale om udsagnsord. Vi skal lære om et meget grundlæggende princip for grønlandsk grammatik, nemlig transitivitet. Transitiv betyder at et ord har genstandsled, intransitiv betyder at ordet ikke har et genstandsled. På dansk kan vi udtrykke transitivitet med 3 ord: "Jeg elsker ham." På grønlandsk bliver det sammenfattet i ét ord: "Asavara." Både grundledet (jeg) og genstandsledet (ham) er udtrykt i endelsen -vara *jeg-ham*. Der er en endelse for alle personsammenstød, hvilket godt kan lyde uoverskueligt første gang. Men her i lektionen skal vi bare lære to nye endelser, nemlig -para og -passi. Hvis du gerne vil se en forsmag på alle de endelser der findes, kan du kigge på [Skema over udsagnsordsendelser](/mere/udsagnsordsendelser/?f=true&d=false&h=false&n=false&l=false&o=false&s=true&b=false&fjerdeperson=true&nngit=all&transitivitet=transitiv).