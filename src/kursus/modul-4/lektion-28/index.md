---
layout: lesson
tags: ['lesson', 'module 3']
lessonNo: 28
metaTitle: Lektion 17 - Nomen og forholdsendelserne -mit og -mut
onPageTitle: Lektion 17
---
Velkommen til modul 3!

Kig gerne evt. noter eller nogle af øvelserne fra modul 2 igennem, så det er i frisk erindring.

I denne indledende lektion skal vi gennemgå lidt teori om hvordan man lærer sprog og hvordan modulet her er bygget op. Derefter skal vi begynde at lære lidt om navneord og 2 nye endelser, forholdsendelserne ±mut *til* og ±mit *fra*.

Ordklassen navneord på grønlandsk dækker over en bred vifte af ord og begreber. Der er selvfølgelig de traditionelle **ting,** som illu *hus* og arnaq *kvinde*, men derudover er der også **tal** og det vi på dansk betegner som **tillægsord** (fx. farver, størrelse og lignende). Ved brug af tilhæng kan udsagnsord blive til navneord og omvendt. Så 'det at gøre noget' er også navneord, fx asanninneq *det at elske = kærlighed*, sininneq *det at sove*.

**NB!** I den første lektion her kommer vi til at have noget gruppearbejde efter lektionen, derfor må I gerne afsætte ca. 2 timer til denne lektion.