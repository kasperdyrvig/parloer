---
layout: lesson
tags: ['lesson', 'module 3']
lessonNo: 20
metaTitle: Lektion 20 - Afhængefald og personendelser
onPageTitle: Lektion 20
---
I denne lektion skal vi lære om afhængefald og om personendelser på navneord.

Grundfald er den måde vi normalt siger ordene på, de ord der kan slås op i ordbogen. Forskellen på grundfald og afhængefald svarer lidt til forskellen på "jeg" og "min" på dansk. Betydningen ændrer sig ikke, men man bruger ordene i forskellige grammatiske sammenhænge. På samme måde har afhængefald på grønlandsk også en bestemt grammatisk funktion. I denne lektion kommer du til at lære om én af dem, nemlig når et navneord er 'ejer'. I en senere lektion vil du lære en anden funktion som afhængefald har. 

I et ejerforhold er der også noget der er 'ejet'. For at kunne udtrykke det korrekt på grønlandsk må man sætte endelser på det ejede. Så man kan altså ud fra det ord se hvilken person der ejer. Fx: Paniga min datter - pania hendes datter. Derudover kan man også se ud fra personendelsen om det ejede er ental eller flertal. Fx: Meeraa hans barn - meerai hans børn. Du kan se personendelserne i skemaet her.