---
partOfLesson: 20
tags: teachernotes
onPageTitle: Til læreren
---
**Formål:** Lære om afhængefald og personendelser på navneord.

*OBS! Denne lektion tager 1 time og 15 minutter.*

**Plan:**

10 min: **Repetition og lektier.**

- Kingullermi suna ilikkarparput?
- Gennemgå evt. spørgsmål vedr. lektier og hvis der er nogle hyppige fejl.

10 min: **Afhængefald.** Mange tilhæng og endelser starter med enten T eller S - T efter konsonant og S efter vokal.

- Spørg om kursisterne ved hvorfor der nogle gange står "Jehovap".
- Hvad er afhængefald? Bruges bl.a. ved ejefald.
    - Fx Guutip kunngeqarfia Guds rige, Rebekkap anaanaa Rebekkas mor, angutip nerrivia mandens spisebord.
- Svage og stærke stammer bøjes forskelligt.
    - Svage: -p og stærke: ±up. (som regel: +up efter q og -up efter k)
- Flertal. Fx Angutit anaanaat mændenes mødre, meeqqat angajoqqaavi børnenes forældre. Afhængefald i flertal er det samme som almindelig flertal.
- Gemination: Ord med gemination gør det også ved afhængefald. Fx: Meeqqap, ilulissap.

5 min: **Øvelse.**

- Hvad hedder ordet i afhængefald?
- Bed kursisterne om en ad gangen at sige et af ordene i afhængefald: Ini, issiavik, siniffik, siku, qimmeq, qaqqaq, naasoq, angut, qatanngut, nerrivik, arnaq, erneq, panik, Biibili, anersaaq, Guuti, meeraq.

5 min: **Lydregel: Q/R og G/J.** Når Q og R støder sammen med et G eller J, bliver det til et R. qg=r, rg=r, qj=r, rj=r

10 min: **Ved -nngit-.**

- Lydreglen om T/S bliver brugt i den intransitive endelse. (Skrevet i skemaet som stort T)
- Hjælp kursisterne til at regne ud hvordan den transitive form (der starter med g) skal sættes på hhv. r-, vokal- og konsonantstammer.

30 min: **Personendelser.**

- Hvorfor stod der "kunngeqarfia" og "anaanaa"? Der er brug for endelser på de ting der er ejet.
- Vis og gennemgå skema over personendelser for navneord. Mange kombinationer - der er forskel på om den der ejer er i ental/flertal og om det ejede er i ental flertal.
- Bøj "meeraq" i alle former, for at vise hvilke endelser der forårsager gemination (alle der starter med minuskonsonant som ikke er r) og hvilke der ikke gør.
    - Visualisér skemaet ved at bruge kursisterne og dele dem op i grupper, fx: Ikinngutiga min ven, ikinngutikka mine venner, ikinngutaa hans ven osv.
    - Hvis nogle af kursisterne er i familie kan det også bruges, fx: anaanaa hans mor, anaanaat deres mor.

10 min: **Øvelse.** Kursisterne stiller spørgsmål til hinanden om deres familie, brug personendelser og Forslag til spørgsmål.

5 min: **Opsummering og lektier.**

- Ullumi suna ilikkarparput?
- Ugens guldkorn: Korpus
- Lektier:
    - **Mundtlig:** Brug en kombination af det du har lært i dag og Forslag til spørgsmål til at spørge nogen ud om deres familie (Fx: Paniit qassinik ukioqarpa? Uiit sumi sulisarpa?).
    - **Skriftlig:** Afhængefald, Læseøvelse, Personendelser.
    - Læs intro til næste lektion.

**Links/ressourcer:**

- *Grønlandsk grammatik* af Stig Bjørnum, s. 72 (grammatiske kasus)
- *Vestgrønlandsk grammatik* af Flemming Nielsen, s. 58, 244-245 (syntaktiske kasus)
- *Vestgrønlandsk grammatik* af Flemming Nielsen, s. 32 (lydregel: j og g)
- *Grønlandsk grammatik* af Stig Bjørnum, s. 86-88 (possessive endelser)
- *Vestgrønlandsk grammatik* af Flemming Nielsen, s. 60, 250 (personendelser)
- Skema over navneordsendelser