---
partOfLesson: 22
tags: teachernotes
onPageTitle: Til læreren
---
**Formål:** Lære om transitive udsagnsord.

**Plan:**

10 min: **Repetition og lektier.**

- Kingullermi suna ilikkarparput?
- Gennemgå evt. spørgsmål vedr. lektier og hvis der er nogle hyppige fejl.

5 min: **Repetition.**

- Hvad ved kursisterne om udsagnsord på grønlandsk? (Se lektion 10)
- Repetér kort de forskellige stammer samt endelser i fremsættemåde og spørgemåde.

15 min: **Transitivitet.**

- Grundlæggende i grønlandsk grammatik. Transitiv = med genstandsled, intransitiv = uden genstandsled.
    - Hvad er et genstandsled? Fx: nerivunga jeg spiser, nerivara jeg spiser det.
    - Repetér også hvad et grundled er.
- Både grundled og genstandsled kan ses i endelsen.
- Stammer kan være intransitive eller transitive. Nogle få ord kan være begge dele, men de fleste er skarpt opdelt.
    - Fx asa- elske nogen, paasi- forstå noget, iser- komme ind, sinip- sove.
- Pas på! Når man oversætter til dansk, kan man ikke altid høre om det er transitivt eller ej!
    - Fx er denne intransitiv på grønlandsk: Nasaqarpoq han har en hue. Transitive endelser sættes på transitive stammer, og omvendt.
- Hvordan kender man forskel? I ordbogen står der enten -poq/-voq eller -paa/-vaa.

10 min: **Øvelse.** Er den transitiv eller ej?

- Giv kursisterne i grupper på 2-3 en liste på 10 udsagnsord på dansk.
- De skal nu slå dem op i ordbogen og notere om de er transitive eller ej (eller begge dele).'
- Efter alle er færdige samler I fælles op.

15 min: **Grundled og endelser.**

- Grundledet i en transitiv sætning står i afhængefald (se lektion 20).
    - Fx Jehovap inuit asavai Jehova elsker mennesker.
- Lad kursisterne komme med forslag til hvordan man siger "hunden spiser sælen", "mor læser Bibelen".
- Introducér skemaet over udsagnsordsendelser (kun med fremsættemåde og spørgemåde).
    - Fokusér på -vara og -viuk?
- Sammenlign personendelser på navneord med de tilsvarende endelser for udsagnsord og vis at de minder meget om hinanden.
- Mind kursisterne om "qanoq igaajuk?".
    - Man kan svare med: nuannaraara jeg kan lide den, eller: nuannarinngilara jeg kan ikke lide den.
    - Hvis der er tid, kan du stille det spørgsmål om forskellige ting til kursisterne enkeltvis.

5 min: **Opsummering og lektier.**

- Ullumi suna ilikkarparput?
- Ugens guldkorn: Ordgenerator (verbum)
- Lektier:
    - **Mundtlig:** Brug det du har lært til at lave et svar til mødet.
    - **Skriftlig:** Transitive spørgsmål del 1 og del 2 og Færdiggør og oversæt.
    - Læs intro til næste lektion.

**Links/ressourcer:**

- *Grønlandsk grammatik* af Stig Bjørnum, s. 35 (verber: stammer)
- *Grønlandsk grammatik* af Stig Bjørnum, s. 150 (transitive sætninger)
- *Vestgrønlandsk grammatik* af Flemming Nielsen, s. 255 (transitivitet)