---
layout: lesson
tags: ['lesson', 'module 2']
lessonNo: 13
metaTitle: Lektion 13 - -qar- og -ut
onPageTitle: Lektion 13
---
I denne lektion skal vi gennemgå lidt om tilhæng, og vi skal lære to af dem som ofte bliver brugt sammen, nemlig -qar- at have og -ut noget ejet.

Tilhæng bliver brugt i stort set alle sætninger. De tilføjer betydning til stammen. Man kan dele tilhæng op i to kategorier, nemlig plustilhæng og minustilhæng. Plustilhæng kommer vi til at gennemgå i lektion 15. Minustilhæng “spiser” den sidste konsonant på stammen og sætter sig op ad den sidste vokal.

Vi har før lært om ordklasser, og meget interessant så kan ord ændre sig fra at være navneord til udsagnsord og den anden vej. Det gør man ved hjælp af tilhæng. Så nogle tilhæng sætter man på navneord, og ordet forbliver et navneord, andre laver det om til et udsagnsord. Og det samme gælder det for tilhæng der sættes på udsagnsord.