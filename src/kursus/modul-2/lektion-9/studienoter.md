---
partOfLesson: 9
tags: studynotes
onPageTitle: Til selvstudie
---

**Navneord** (Nominer) kan være ting, tillægsord (adjektiver), tal og begreber. Det mest basale navneord er blot en stamme, men kan også indeholde tilhæng, endelse og efterhæng.

**Lær mere:**
- *Grønlandsk grammatik* af Stig Bjørnum, s. 34 (Nominer)

**Udsagnsord** (verber) er noget der bliver gjort eller noget der sker. Et enkelt udsagnsord på grønlandsk kan udtrykke en hel sætning på dansk. Et udsagnord består altid af stamme og endelse, der kan også være tilhæng og efterhæng.

**Lær mere:**
- *Grønlandsk grammatik* af Stig Bjørnum, s. 33 (Verber)

**Småord** er alle de resterende ord der hverken er navneord eller udsagnsord, som fx måske *immaqa* og ja *aap.* Man kan ikke sætte endelser og tilhæng på småord, men man kan godt sætte efterhæng på.

**Lær mere:**
- Grønlandsk grammatik af Stig Bjørnum, s. 34 (Adverbier)

Et grønlandsk ord kan bestå af stamme, tilhæng, endelse og efterhæng (i den rækkefølge). **Stammen** er den betydningsbærende del af ordet. **Tilhæng** giver ekstra mening/betydning til stammen. I **endelsen** kan man bl.a. se hvilken person der ejer/gør noget. **Efterhæng** giver ligesom tilhæng ekstra betydning til ordet, de mest almindelige er +lu og samt +li men.

**Lær mere:**
- *Grønlandsk grammatik* af Stig Bjørnum, s. 219 (Affikser og endelser)