---
layout: lesson
tags: ['lesson', 'module 4']
lessonNo: 29
metaTitle: Lektion 29 - 4. person
onPageTitle: Lektion 29
---
Måske har du i nogle skemaer set udtrykket "4. person". Vi har indtil videre lært at 1. person betegner "jeg" eller "vi", 2. person betegner "du" og "I" og 3. person betegner "han" og "de". Hvad er så 4. person? I virkeligheden er 4. person en tilbagevisende 3. person. Vi bruger det lidt på dansk når vi siger "sin" eller "deres egne". På dansk kan vi i denne sætning ikke helt høre hvem der ejer huset: "Kasper og Rebekka malede deres hus". Men grønlandsk vil man aldrig være i tvivl, enten er det Kasper og Rebekkas hus (Kasperip Rebekkallu illortik qalipappaat), eller også er nogle andres (Kasperip Rebekkallu illuat qalipappaat). Når en 3. person gør noget ved sin egen "ting", bruger man 4. person.

Det kan være et lidt svært koncept at forstå, så det skal vi tale mere om i denne lektion. Vi skal snakke om hvordan man bruger personendelserne for 4. person og snakke om hvordan det hænger sammen med de forskellige måder man bruger ledsage- og navnemåde på.