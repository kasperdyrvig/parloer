---
layout: lesson
tags: ['lesson', 'module 4']
lessonNo: 28
metaTitle: Lektion 28 - Lydregel T/S & Navnemåde
onPageTitle: Lektion 28
---
I de sidste par lektioner har vi lært at ledsagemåde bruges ved udsagnsord, der har samme grundled som hovedudsagnsordet. Hvad gør man så, hvis man har et udsagnsord der ikke har samme grundled som hovedudsagnsordet? Der bruger man navnemåde, som vi skal lære om i denne lektion.

For at vi kan bruge navnemåde korrekt skal vi først lære en lydregel om T/S. Nogle endelser og tilhæng starter enten med S eller T alt efter hvilken stamme de kommer på. I skemaet over udsagnsordsendelser er det skrevet med et stort T, og i tilhængslisterne vil de to versioner af samme tilhæng som regel stå.