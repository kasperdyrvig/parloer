---
layout: lesson
tags: ['lesson', 'module 3']
lessonNo: 19
metaTitle: Lektion 19 - Shwa, vokaler efter A, -u-
onPageTitle: Lektion 19
---
I denne lektion skal vi lære 2 nye lydregler og et nyt tilhæng.

Den første lydregel handler om vokalen ə (shwa). Shwa er en vokal der blev brugt langt tilbage i sprogets historie og som i moderne sprog har sat sine spor. Den findes ikke som en selvstændig vokal længere, men tager form af i og a alt efter sammenhængen. I lektionen kommer du til at lære hvornår den bliver til i og hvornår den bliver til a. Man kan ikke opsætte en regel for hvilke i'er og hvilke a'er der har et ə liggende 'bag' sig, men det er forklaringen på hvorfor de nogle gange ændrer sig. Reglerne omkring ə er begyndt at forsvinde ud af sproget, så der er mange inkonsekvenser og det kan være at du vil blive rettet til noget der teknisk set er 'forkert', men som bare viser at sproget udvikler sig.

Den anden lydregel er om at vokaler der kommer efter et a, selv assimileres til a. Der er kun en enkelt undtagelse, nemlig endelsen -ai, som du kommer til at lære mere om senere.

Til sidst skal vi lære om tilhænget -u-, som betyder er eller at være (om identitet). Vi kender den allerede fra når vi præsenterer os som Jehovas Vidner: Jehovamik Nalunaajaasuuvunga Jeg er et Jehovas Vidne. Vi kommer til at bruge det tilhæng til at øve de to lydregler vi lige har gennemgået.