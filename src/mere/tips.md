---
layout: base
metaTitle: Tips til at lære grønlandsk
---
# Tips til at lære grønlandsk

Ja, grønlandsk er svært at lære - men ikke umuligt! Her kommer lidt tips.

**Generelt**

- Øv dig lidt hver dag - måske bare 10 minutter.
- Husk at man griner meget i grønlandsk kultur - især når nogen siger noget forkert - så det er godt at kunne grine af sig selv.

**Nybegyndere**

Generelt

- Prøv at lære nogle små sætninger du kan bruge i forkyndelsen. Se kategorien Hilsen.
- Få nogen til at hjælpe dig med at lave svar du kan læse højt til møderne.
- Prøv at lære den grundlæggende grammatik (Se fx Personsendelser)

Udtale

- Grønlandsk er meget regelfast, så du kan hurtigt lære reglerne for udtale og så begynde at læse højt.
- Lyt til indspilningerne og prøv at efterligne.
- Husk at det er bedre at tale langsomt og korrekt end hurtigt og sjusket.
- Få en der er god til grønlandsk til at rette dig.
- Øv dig i at læse højt. Prøv fx at lære at læse et vers op som du kan bruge i forkyndelsen.
- Hvis du har svært ved at sige et langt ord, så start bagfra når du øver det. Fx. Kangerlussuaq: Sig først “suaq”, så “llussuaq”, så “ngerlussuaq” og så “Kangerlussuaq”.
- Øv dig i at synge grønlandsk - det gør det nemmere at udtale ordene korrekt. Øv fx til vokalindspilningerne af sangene.

**Let øvede**

- Lær et nyt ord hver uge, og hav det som mål at bruge det. (Lær fx at bestille et franskbrød ved bageren på grønlandsk)
- Prøv at forberede dig både på dansk og grønlandsk til Vagttårnsstudiet. Det vil hjælpe dig til at lære flere ord.
- Prøv selv at forberede et svar med egne ord på grønlandsk.
- Læs materiale på grønlandsk der er skrevet til børn.
- Lær mere grammatik, prøv fx at øve dig i at bruge forskellige måder og transitive verber.

**Øvede**

- Prøv at forberede dig hovedsageligt på grønlandsk til møderne.
- Prøv at give små svar til møderne med egne ord, som du ikke har skrevet ned. Jo mere sikker du bliver, jo længere kan du gøre dine svar.
- Er der nogen i menigheden der ikke taler så godt dansk? Lav en tjenesteaftale og prøv at tale så meget grønlandsk som muligt med dem.
- Læs grønlandsk litteratur.
- Brug sommetider noget tid på at analysere grammatikken i en sætning og se om du forstår det hele.